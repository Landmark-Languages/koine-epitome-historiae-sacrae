# Ἐπιτομὴ τῆς Παλαιᾶς Διαθήκης

## Αἰὼν ὁ Πρῶτος

### Ὁ Θεὸς ποιεῖ τὸν κόσμον ἓξ ἡμερῶν

Ὁ Θεὸς ἐποίησε ἕξ ἡμερῶν τόν οὐρανὸν καὶ τὴν γῆν. Τῇ μὲν πρώτῃ ἡμέρᾳ ἐποίησεν φῶς· τῆ δὲ δευτέρᾳ τὸ στερέωμα, ὃ ἐκάλεσεν οὐρανόν· τῇ δὲ τρίτῃ ἡμέρᾳ συνήγαγεν ὕδωρ εἰς ἕνα τόπον καὶ ἐξήνεγκεν ἐκ τῆς γῆς βοτάνας καὶ ξύλα κάρπινα· τῇ δὲ τετάρτῃ ἡμέρᾳ ἐποίησεν ὁ Θεὸς τόν τε φωστῆρα τὸν μέγαν καὶ τὸν φωστῆρα τὸν ἐλάσσω καὶ τοὺς ἀστέρας· τῇ δὲ πέμπτῃ ἡμέρᾳ πετεινὰ κατὰ τὸ στερέωμα τοῦ οὐρανοῦ πετόμενα, καὶ ἰχθύας κολυμβῶντας ἐν τοῖς ὕδασιν· τῇ δὲ ἕκτῃ ἡμέρᾳ ἐποίησεν πᾶσαν ψυχὴν ζῴων, τέλος δ’ ἄνθρωπον· τῇ δ’ ἑβδόμῃ ἡμέρα κατέπαυσεν.

### Ὁ Θεὸς τὸ τοῦ Ἀδάμ σῶμα ἐκ τοῦ τῆς γῆς χοὸς ποιεῖ

Ὁ Θεὸς τὸ τοῦ ἀνθρώπου σῶμα ἔπλασεν ἐκ χοὸς τῆς γῆς· ἐδώκεν δ’ αὐτῷ ψυχὴν ζῶσαν. Καὶ ἐποίησεν κατ’ εἰκόνα αὐτοῦ καὶ καθ’ ὁμοίωσιν, καὶ ἐκάλεσεν αὐτὸν Ἀδάμ.

Ἔπειτα δὲ ἐπέβαλεν ὁ Θεὸς ἔκστασιν ἐπὶ τὸν Ἀδάμ, καὶ ὕπνωσε· ἔλαβεν οὖν ὁ Θεὸς μίαν τῶν πλευρῶν τοῦ κοιμωμένου Ἀδάμ καὶ ᾠκοδόμησεν αὐτὴν εἰς γυναῖκα, ἣν ἤγαγεν πρὸς τὸν Ἀδάμ· καὶ οὕτως καθέστησε τὸ γάμος.

Ὄνομα δὲ τῇ πρώτῇ γυναικὶ ἦν Εὔα.

### Ὁ Θεὸς τίθησι τὸν ἄνθρωπον ἐν παραδείσῳ

Ἔθετο ὁ Θεὸς τὸν Ἀδὰμ καὶ τὴν Εὔαν ἐν κήπῳ καλλίστῳ τῷ καλουμένῳ Παραδείσῳ. Ἐπότιζε δὲ τὸν κῆπον ποταμὸς μέγας· ἦν γὰρ ἐκεῖ ξύλα ὡραῖα εἰς ὄρασιν καὶ καλὰ εἰς βρῶσιν· καὶ ἦν ἐν μέσῳ τὸ ξύλον τοῦ εἰδέναι γνωστὸν καλοῦ καὶ πονηροῦ.
